དེ་ནས་རྒྱལ་པོ་ཆེན་པོ་ཡུལ་འཁོར་སྲུང་དང་༑་འཕགས་སྐྱེས་པོ་དང་༑་མིག་མི་བཟང་དང་༑་རྒྱལ་པོ་ཆེན་པོ ༼༢༧༥ཨ༡༽ རྣམ་ཏཧོས་ཀྱི་བུས་༑་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་༑་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༑༑

བཅོམ་ལྡན་འདས་བདག་གིས་ཀྱང་སྐྱེ་བོ་མང་པོ་ལ་སྨན་པ་དང་༑་སྐྱེ ༼༢༽ བོ་མང་པོ་ལ་བདེ་བ་དང་༑་འཇིག་རྟེན་ལ་སྙིང་བརྩེ་བའི་སླད་དུ་༑་ཆོས་ཀྱི་རྣམ་གྲངས་འདི་ལ་གཟུངས་ཀྱི་གསང་སྔགས་གཞི་རྣམས་བརྗོད་པར་བགྱིའོ་༑༑

ཏདྱ་ཐཱ་༑་པུཥཔེ་པུཥཔེ་༑་དྷརྨ་བ་རི་ཧ་རི་༑་ཨཱརྱ་པྲ་ཤ་སྟེ་༑་ནི་ར་མུ་ཀཏེ་༑་མམ̐ ༼༣༽ ག་ལི༑ སྟུ་ཏེ་༑་ཏ་བི་ཏེ་སབཱ༹་ཧཱ་༑

བཙུན་པ་བཅོམ་ལྡན་འདས་འདི་ནི་རྒྱལ་པོ་ཆེན་པོ་བཞི་པོ་བདག་ཅག་གི་སྲུང་བ་འཇིགས་པ་མ་མཆིས་པ་ཞེས་བྱ་སྟེ་༑་འཇིགས་པཐམས་ཅད་ལས་མི་འཇིགས་པར་བགྱིད་པ་༑་ཚེ་སྐྱོང་བ་༑་དུས་མ་ལགས་པར ༼༤༽ འགུམ་པ་ཐམས་ཅད་ལས་ཡོངས་སུ་སྐྱོབ་པ་ལགསསོ་༑༑

